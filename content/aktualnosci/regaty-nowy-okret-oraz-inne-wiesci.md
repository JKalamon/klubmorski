---
title: "Regaty, nowy okręt oraz inne wieści"
date: 2021-05-23T12:00:00+01:00
description: Udało nam się pozyskać całkiem przyzwoity okręt – jeden z armatorów oddał nam w trzyletnie użytkowanie 27 stopowy jacht Dufour 27 Safari o wdzięcznej nazwie – Beau4.
bg: "/images/misc/cover_news.webp"
bgthumb: "/images/misc/cover_news-thumb.webp"
draft: false
---

Ahoy Kochani! Garść ogłoszeń „parafialnych” – same dobre!!!

## Nowy okręt Beau4

\
{{< lightbox full="/images/misc/cover_news.webp" thumbnail="/images/misc/cover_news-thumb.webp" alt="">}}


Udało nam się pozyskać całkiem przyzwoity okręt – jeden z armatorów oddał nam w trzyletnie użytkowanie 27 stopowy jacht Dufour 27 Safari o wdzięcznej nazwie – Beau4. Mamy na nim pełne ożaglowanie łączenie ze spinakerem, 4 koje, kambuz z gazową kuchenką, stacjonarny silnik (odpalił nawet!) i inne gadżety. Nie jest to jacht nowy (stety lub niestety) i wymaga troszkę kosmetyki – szansa na odrobienie godzin bosmańskich! Mamy teraz możliwość organizowania rejsików i rejsów – weekendowych czy dłuższych i zdobywania cennych doświadczeń.

Opiekunem jachtu zostanie pewnie… komandor, a Difur przejdzie w czułe dłonie pani Sekretarz. Wszytki trzy łodzie są na wodzie i chcą pływać!!!

## Otwarcie Sezonu Żeglarskiego

5 czerwca 2021 Urząd Miasta organizuje oficjalne Otwarcie Sezonu Żeglarskiego w Kołobrzegu. Nie może nas zabraknąć i wszystko co utrzymuje się na wodzie ma się na niej znaleźć! Wypłynięcie jednostek planowane jest na godzinę 11:30. Im więcej nas tym lepiej. Namawiam wszystkich członków i armatorów do zaklepania sobie tej (słonecznej mam nadzieję) soboty!

## I Regaty o Błękitnego Dorsza

„I Regaty o Błękitnego Dorsza 2021” odbędą się w sobotę **26.06.2021**. Jak zawsze zapewniamy wzorową organizację, obsługę sędziowsko-ratowniczą, profesjonalną foto/video relację, drobne nagrody i coś na żołądek też będzie. Planujemy 3-4 wyścigi na redzie w okolicach molo. Dla jednostek spoza Kołobrzegu darmowy postój w porcie też zapewnimy!

Chęci zgłaszać na adres [info@klubmorski.pl](mailto:info@klubmorski.pl) lub przez [formularz kontaktowy](/kontakt).

## XLII Regaty o Srebrny Dzwon
Sztandarowa impreza – XLII Regaty o Srebrny Dzwon 2021 odbędą się 24.07.2021. Środki mamy skromne, ale pokażemy się z najlepszej strony!

Impreza jednodniowa, 3-4 wyścigi w okolicach molo i tradycyjna impreza na ich zakończenie. Szczegóły wciąż w opracowaniu o czym informować będziemy na bieżąco.

## Regaty 3 Perły
Kapitalna inicjatywa kolegów z Jacht Klub Królewskiego Miasta Darłowo, integrująca tytułowe trzy perły: Kołobrzeg, Darłowo i Ustkę. Pierwszy etap odbył się na początku maja. Niestety warunki pogodowe i zmieniający się w związku z tym harmonogram nie pozwolił na czynny udział w imprezie, ale uczestników przywitaliśmy, ugościliśmy i pożegnali! 11-12.09.2021 odbędzie się II etap: Darłowo – Ustka – Darłowo. Dla nas oznacza to +2 dni na dopłynięcie do/z Darłowa. Plan jest, że płyną: Difur i Beau 4. Załoganci poszukiwani!

## Podsumowując
Chyba nie wygląda to najgorzej i oby tylko jakaś zaraza nie pokrzyżowała planów!