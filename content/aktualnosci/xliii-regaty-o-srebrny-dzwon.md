---
title: "XLIII Regaty o Srebrny Dzwon"
date: 2022-07-22T12:00:00+01:00
bg: "/images/dorsz2022/DSC04220.jpg"
bgthumb: "/images/dorsz2022/DSC04220-thumb.jpg"
draft: false
---

## Ahoj żeglarze, przyjaciele i wszyscy zainteresowani!
Już za tydzień – **30.07.2022** odbędzie sie nasza sztandarowa impreza – **XLIII Regaty o Srebrny Dzwon**! XLIII to nie pomyłka – po raz czterdziesty trzeci organizujemy tę imprezę, co oznacza, że to najstarsza morska impreza żeglarska w naszym regionie!

## Mamy wiele atrakcyjnych nagród
W tym roku wszytko zapowiada sie niezwykle atrakcyjnie – łącznie z pogodą (przynajmniej na dzisiaj…). Dzięki wsparciu wielu instytucji i firm udało się pozyskać nagrody jakich jeszcze nie było! A w dodatku niektóre będą losowane – ale trzeba wziąć udział!

Śledźcie [nasz profil na Facebook’u](https://www.facebook.com/Jacht-Klub-Morski-Joseph-Conrad-298202270247428/) – tam będziemy kolejno ogłaszać sponsorów i nagrody.

## Informacje organizacyjne
Będzie to impreza jednodniowa, która odbędzie się w sobotę 30.07.2022.

Na regaty można zapisać się poprzez formularz zgłoszeniowy (zachęcamy do tej formy) lub w biurze regat w Marinie Solnej w godzinach:

- **29.07** (piątek) 18:00 – 21:00
- **30.07** 8:30 – 9:00

W biurze będą również do pobrania numery startowe, a przebieg regat planujemy w następujący sposób:

- 9:00 odprawa kapitanów w holu Mariny Solnej
- 9:20 – 9:45 – wypłynięcie w morze
- 10:00 – start do wyścigu.
- od 16:30 – poczęstunek “pod grzybkiem”
- 18:00 – uroczyste ogłoszenie wyników i rozdanie nagród (i to jakich!) w Reducie Morast a potem zabawa!

Planujemy ustawić start w okolicach molo i płyniemy do Dźwirzyna, gdzie na wysokości wejścia do portu ustawione będą boje i z powrotem do Kołobrzegu, mijając boję bezpiecznej wody od strony północnej. Szczegóły na odprawie kapitanów. Ustalenia mogą ulec zmianie w zależności od pogody.

Jednostki z poza Kołobrzegu w dniach 29-31.07.2022 cumują w marinie gratis!

Liczymy na Was! I wiemy, że nie zawiedziemy się! Co pływa i nie tonie na wodę! Widzimy się w sobotę!

Nie zapomnijcie zaglądać tutaj i na naszą [FB stronę](https://www.facebook.com/Jacht-Klub-Morski-Joseph-Conrad-298202270247428/)!

P.S. Wyszykujcie ładnie łódki, chociaż i tak są piękne, wytrymujcie żagle i… – będą ładne zdjęcia z których zrobimy niespodzianki
