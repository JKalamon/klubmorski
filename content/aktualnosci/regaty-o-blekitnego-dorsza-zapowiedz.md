---
title: "Regaty o Błękitnego Dorsza – Zapowiedź"
date: 2022-06-13T12:00:00+01:00
description: Zaproszenie! Jacht Klub Morski “Joseph Conrad” ma wielką przyjemność i zaszczyt zaprosić na II Regaty o Błękitnego Dorsza, które odbędą się 2.07.2020.
bg: "/images/misc/DORSZ2022_preview.webp"
bgthumb: "/images/misc/DORSZ2022_preview-thumb.webp"
draft: false
---

Witajcie!

Jacht Klub Morski “Joseph Conrad” ma wielką przyjemność i zaszczyt zaprosić na **II Regaty o Błękitnego Dorsza**.

Zeszłoroczny debiut cieszył się wielkim zainteresowaniem – ponad 25 łodzi na wodzie – postanowiliśmy więc nowa tradycję kontynuować. Imprezę finansowo wsparła [Koszalińska Agencja Rozwoju Regionalnego S.A.](https://karrsa.eu/), za co pięknie dziękujemy!

{{< lightbox full="/images/misc/DORSZ2022_plakat.webp" thumbnail="/images/misc/DORSZ2022_plakat-thumb.webp" alt="II Regaty o Błękitnego Dorsza plakat">}}

Datę wybraliśmy nieprzypadkowo – 2.07.2022, to początek prawdziwego sezonu turystycznego nad naszym Bałtykiem. Niech turystów (i tubylców) cieszy widok kilkudziesięciu żagli bujających się na falach. Wierzymy, że wśród nich znajdą się przyszłe wilki/wilczyce a co najmniej wilczki morskie! Impreza jest jednodniowa i najprawdopodobniej pościgamy się po trójkącie w okolicach kołobrzeskiego molo. Szlifujcie więc jachty, trymujcie żagle, rozpakujcie spinakery, trenujcie start, obmyślajcie strategię.

Byłoby fajnie rozegrać 3-4 biegi, co oczywiście leży w gestii Neptuna – pismo wystosowane ale sami wiecie, różnie z nim bywa. Alternatywą jest jeden długi wyścig do Dźwirzyna lub w drugą stronę do Ustronia Morskiego i z powrotem do Kołobrzegu. Rezerwujcie sobotę 2.07.2022 – warto! A więcej szczegółów wkrótce!