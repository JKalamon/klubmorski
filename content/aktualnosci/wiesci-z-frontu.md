---
title: Wieści z frontu
date: 2020-04-21T12:00:00+01:00
description: Wieści z frontu w tych trudnych czasach. Co aktualnie możemy? Popracować przy łódkach, zwodować nasze okręty.
bg: "/images/misc/Srebrny-Dzwon-2018-4.jpg"
bgthumb: "/images/misc/Srebrny-Dzwon-2018-4-thumb.jpg"
draft: false
---

## Witajcie Kochani!

Wszyscy jesteśmy zmęczeni sytuacją w jakiej (mam nadzieje nie z naszej winy) przyszło nam żyć. Ale my żeglarska brać (wasza mać) nie jesteśmy z tych co się poddają z powodu jakiegoś wirusa, którego nikt nie widział 🙂

A całkiem poważnie: od wczoraj złagodziły się troszkę obostrzenia, nie w takim wprawdzie zakresie jakiego chcielibyśmy ale musimy odnaleźć się w tej rzeczywistości.

## Co aktualnie możemy?

## Popracować przy łódkach

Difur nie wymaga większych wysiłków w tym sezonie. Trzeba go porządnie wyszorować, odświeżyć, zdezynfekować. Być może potrzebne będzie malowanie pokładu, ale myślę, że da się tego uniknąć. Nieco więcej potrzeb ma Fayna – w tej sprawie kontaktujcie się z Bogusiem. Myślę, że i armatorzy z radością powitają wszelką pomoc – niech się odezwą!

Nasi kochani Wielkopolanie! Zapraszamy w miarę waszego wolnego czasu! Nie jestem pewien jak od strony prawnej wyglądałoby spanie na łodziach. Pojedynczo tak ale 1+ niekoniecznie… Zachowajcie zdrowy rozsądek.

## Zwodować nasze okręty

I planujemy to zrobić już w przyszłym tygodniu!

Pogoda coraz fajniejsza i każdy z nas myśli o pobujaniu się na falach. Sytuacja jest dynamiczna i zmienić się może za tydzień czy dwa, w związku czym nie będę kreślił dokładnych planów. Po analizie rozporządzeń wynika, że na dzień dzisiejszy można pływać w polskiej strefie brzegowej, tyle, że samotnie lub z tymi osobami z którymi mieszkasz na co dzień (fajnie masz Griszka). Można płynąć oczywiście dalej ale po powrocie 2 tygodnie kwarantanny… Ale w kraju? Czemu nie! Planujcie! Wybrzeże nasze długie i piękne! Póki co nasze łodzie stoją na brzegu…

## Kilka spraw organizacyjnych

## Planowane szkolenia

Z przyczyn oczywistych odkładamy (nie odwołujemy) kurs na sternika motorowodnego – mam nadzieję, że nie na długo.

## Regaty o Srebrny Dzwon

Odbędą się w wyznaczonym terminie! Być może zmieni się forma i oprawa odrobinę.

## Rzecz najważniejsza! Bądźmy zdrowi! Jeśli ktoś ma obawy “epidemiologiczne” niech zostanie w domu! Zarząd zrozumie!

                                                Wasz El Komandore
                                                

{{< lightbox full="/images/misc/wkalamon-576x1024.png" thumbnail="/images/misc/wkalamon-576x1024-thumb.png" alt="">}}