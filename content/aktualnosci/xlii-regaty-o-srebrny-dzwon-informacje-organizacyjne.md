---
title: "XLII Regaty o Srebrny Dzwon – informacje organizacyjne"
date: 2021-07-26T12:00:00+01:00
description: Już tylko parę dni nas dzieli od corocznego żeglarskiego święta w Kołobrzegu – Regat o Srebrny Dzwon. 42 edycja i w dodatku obchodzimy 65-lecie powstania klubu!
bg: "/images/dzwon2020/DSC04660.webp"
bgthumb: "/images/dzwon2020/DSC04660-thumb.webp"
draft: false
---

## Ahoj!
Już tylko parę dni nas dzieli od corocznego żeglarskiego święta w Kołobrzegu – **Regat o Srebrny Dzwon**.

W tym roku to już ich **42 edycja**, a w dodatku obchodzimy **65-lecie powstania klubu**!

Dołożyliśmy wszelkich starań do organizacji tej imprezy i możemy powiedzieć, że jesteśmy gotowi! Dzwony prawie biją, drobne nagrody też czekają, obsługa sędziowska i ratownicza załatwiona i coś na ząb też będzie!

## Podziękowania należą się
- [Urzędowi Miasta Kołobrzeg](http://umkolobrzeg.esp.parseta.pl/) za finansowe wsparcie
- Panu Arturowi Dąbkowskiemu za ufundowanie specjalnych nagród
- Starostwu Powiatu Kołobrzeskiego i firmie [P.Ż.B. “Polferries”](https://polferries.pl/) za ufundowanie drobnych upominków
- [Zarządowi Portu Kołobrzeg](https://zpmkolobrzeg.pl/) za organizacyjną pomoc
- [Akademii Ratownictwa](https://akademiaratownictwa.com.pl/) za gotowość zabezpieczenia imprezy
- Wszystkim członkom oraz sympatykom klubu i żeglarstwa za kawał wykonanej pracy!

Z góry dziękujemy również tym, którzy zdecydują się wziąć udział w regatach – cały czas zachęcamy do rejestracji poprzez [formularz zgłoszeniowy na naszej stronie](/formularz-regaty), jakkolwiek będzie również możliwość dokonania tego bezpośrednio przed imprezą.

## Przebieg imprezy
1. Łódki “przyjezdne” zwolnione są z opłat portowych od piątku do niedzieli.
1. Odprawa kapitanów odbędzie się o 9:30 w sali wykładowej Mariny Solnej
1. Wypłynięcie na redę planowane na godz. 10:15 – 10:30
1. Start do I wyścigu – godz. 11:00, a planujemy ich 3-4.
1. Powrót do portu ok. 15:00
1. Ceremonia rozdania nagród i zakończenia imprezy – 16:00
## Wspólnie zróbmy film z tych regat
Chcielibyśmy z Wami wspólnie stworzyć krótki film z tego wydarzenia, aby uwiecznić i pokazać jak się tam bawiliśmy. Także zachęcamy Was serdecznie do nagrywania waszych klipów, a niektóre znajdą się na naszym oficjalnym filmie z tego wydarzenia. Wasze materiały wideo będzie można przekazać nam po powrocie do portu przy specjalnie przygotowanym do tego stanowisku.

## Prognoza pogody
Patrząc na prognozy pogody – na sobotę zapowiadają wiatr 25 kt, zastrzegamy sobie prawo do modyfikacji wymienionego planu, łącznie z przełożeniem wyścigów na niedzielę – safety first! Mamy jednak nadzieję, że Neptun będzie łaskawy.

Czekamy na Was!