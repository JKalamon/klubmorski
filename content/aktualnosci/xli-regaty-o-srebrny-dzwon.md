---
title: XLI Regaty “O Srebrny Dzwon”
date: 2020-07-09T12:00:00+01:00
description: Termin naszych regat zbliża się coraz większymi krokami. To już 25.07.2020 spotykamy się po raz 41, żeby pościgać się troszkę na falach Bałtyku.
bg: "/images/misc/regaty-promo-post2.webp"
bgthumb: "/images/misc/regaty-promo-post2-thumb.webp"
draft: false
---

## Ahoy!

Termin naszych regat zbliża się coraz większymi krokami. To już 25.07.2020 spotykamy się po raz 41, żeby pościgać się troszkę na falach Bałtyku w przyjaznej atmosferze a potem przy “herbacie” pogadać o starych czasach, dniu dzisiejszym i planach na przyszłość.

## Kilka spraw organizacyjnych

1. W regatach może wziąć udział każda jednostka żaglowa, posiadająca stosowne uprawnienia do pływania w strefie przybrzegowej.
1. Jednostki powinny być ubezpieczone polisą OC.
1. Planujemy zorganizowanie wyścigów w trzech klasach: jachty do 8 m i oldtimery (powyżej 30 lat), jachty od 8,01 do 10m oraz największe jednostki powyżej 10 m.
1. Ze względu na obostrzenia epidemiologiczne impreza odbędzie się bez oficjalnej ceremonii otwarcia i zamknięcia.
1. Krótka odprawa dla kapitanów jednostek odbędzie się o godz. 9:30 w sali konferencyjnej w Marinie Solnej.
1. Wypłynięcie jachtów w morze planowane w godz. 10:00 – 10:30.
1. O 11:00 planujemy rozegranie I wyścigu. Trasa zostanie podana w terminie późniejszym, biorąc pod uwagę warunki pogodowe. Zawsze staramy się ją ustawić w sposób możliwie atrakcyjny dla obserwatorów z brzegu: start/meta w okolicach molo, trasa wzdłuż linii brzegowej. Przewidujemy rozegranie 3-4 wyścigów krótkich lub 1 dłuższego i jednego krótkiego – pogoda podpowie wariant. W przypadku rozegrania 4 wyścigów – najgorszy wynik zostanie odrzucony.
1. Przeprowadzona będzie osobna klasyfikacja dla każdej z klas. Zwycięzcą zostanie ten który nazbiera najmniej punktów. Punktacja wg systemu punktów premiujących:\
    1 miejsce – 0\
    2 miejsce – 3\
    3 miejsce – 5,7\
    4 miejsce – 8\
    5 miejsce – 10\
    6 miejsce – 11,7\
    7 miejsce- 13\
    każde następne +1.
1. Pomimo elementu rywalizacji – na wodzie zachowujemy się fair z poszanowaniem ogólnych przepisów i dobrych obyczajów. Dla przypomnienia [przepisy regatowe żeglarstwa](https://u.profitroom.com/nat.pl/uploads/Przepisyregatoweeglarstwa.pdf).
1. Zakończenie wyścigów planujemy ok godz. 16. Na uczestników będą czekać drobne kulinarne uciechy – grill “pod grzybkiem”, jak również gorąco namawiamy do odwiedzenia [Sailor’s Pizza](http://www.sailorport.pl) gdzie dla uczestników regat czekać będzie pyszna pizza w bardzo promocyjnej cenie!
1. Ok. 17 najprawdopodobniej “przy grzybku” zrobimy ogłoszenie wyników i rozdanie nagród – dla zwycięzców poszczególnych klas – Srebrne Dzwony dla pozostałych coś również. Uwaga! Sailor’s Pizza szykuje niespodziankę – jest o co walczyć!
1. Zgłoszenia i wpisowe. Zgłoszenia będziemy przyjmować do godz. 9:00, 25.07.2020, jednakże namawiamy gorąco na wcześniejszą rejestrację poprzez [formularz zgłoszeniowy na naszej stronie](https://klubmorski.pl/formularz-regaty-xli-o-srebrny-dzwon/). Członkowie JKM “Joseph Conrad” oraz jachty stowarzyszone zwolnione są z opłat natomiast dla pozostałych wpisowe to symboliczne 50 zł od jachtu!
1. Dla kibiców! Trasę poprowadzimy w możliwie atrakcyjny dla Was sposób. Zachęcamy do kibicowania zarówno w marinie jak i z molo i brzegu. Jeśli poczujecie że to coś czego spróbować chcielibyście, piszcie do nas! info@klubmorski.pl a my coś wymyślimy!

{{< lightbox full="/images/misc/regatyplakat2020-2.webp" thumbnail="/images/misc/regatyplakat2020-2-thumb.webp" alt="">}}