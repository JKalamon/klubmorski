---
title: "Rozpoczynamy sezon 2022"
date: 2022-05-08T12:00:00+01:00
description: Rozpoczęcie sezonu 2022. Ahoj członkowie JKM “Joseph Conrad”, armatorzy i sympatycy! Troszkę głucho było na tej stronie, co nie znaczy, że nic się nie działo!
bg: "/images/misc/sezon2022.jpg"
bgthumb: "/images/misc/sezon2022-thumb.jpg"
draft: false
---

Ahoj członkowie JKM “Joseph Conrad” (również przyszli), armatorzy i sympatycy! Troszkę głucho było na tej stronie, co nie znaczy, że nic się nie działo!

## Rozpoczęcie sezonu
Zimna wiosna troszkę opóźniła przygotowania ale dwie (Difur i Beau4) z naszych łodzi udało się wyszykować do pływania i wczoraj sprawnie poszły na wodę!

{{< lightbox full="/images/misc/wodowanie_2022.jpg" thumbnail="/images/misc/wodowanie_2022-thumb.jpg" alt="Wodowanie łodki Difur S/y">}}

Fayna czeka na remont steru, którego wkrótce doczeka się. Tak więc do dyspozycji mamy wciąż 3 dzielne jachty:

- Difur pod czułą opieka Agnieszki,
- Fayna – doglądana przez Bogdana
- Beau4 pod okiem komandora

Korzystając z pięknej słonecznej pogody ruszyliśmy dziś w morze i okręty prezentowały się na prawdę zacnie! Oczywiście coś do zrobienia jeszcze zostało i na bieżąco działamy!

{{< lightbox full="/images/misc/sezon2022.jpg" thumbnail="/images/misc/sezon2022-thumb.jpg" alt="">}}

## Nadchodzący sezon
Ramy nadchodzącego sezonu wyznaczać będą regaty, które bądź organizujemy bądź jesteśmy partnerami.

## 28-29.05 – Regaty 3 Perły – Kołobrzeg – Darłowo – Kołobrzeg
Długie regaty, w zależności od warunków pogodowych nawet do 11-12 godz. w każdą stronę, spanie oczywiście na łodziach. A startują nasze wszystkie i również namawiam gorąco armatorów!

## 2.07 – II edycja Błękitnego Dorsza
W zeszłym roku frekwencja przerosła oczekiwania wszystkich, grzechem byłoby nie kontynuować! Może dla odmiany zamiast kołobrzeskiej redy zrobimy wyścig do Dźwirzyna (z małym tam trójkątem na wysokości główek) i z powrotem?

## 30 – (31?).07 – Sztandarowy “Srebrny Dzwon”
Czterdziesta trzecia edycja regat, mało jubileuszowe ale może dwudniowa: w sobotę długi wyścig do Ustronia M. a w niedzielę ze 2 biegi na kołobrzeskiej redzie? Micha i impreza w sobotę. Co myślicie?

A tzw. międzyczasie, łódki czekają na pływanie! Czy na wschód (Darłowo, Ustka, Łeba) czy na zachód (Dziwnów z pyszną flądrą, Świnoujście czy na kanapkę ze śledziem w Sassnitz), a może Bornholm? Jeśli naszym członkiem jeszcze nie jesteś to namawiamy do wstąpienia w szeregi najstarszego i aktualnie jedynego działającego w Kołobrzegu żeglarskiego klubu morskiego – [formularz na stronie](/dolacz-do-nas/)! Organizujcie się!

Ahoy Wasz Komandor