---
title: "XLII Regaty o Srebrny Dzwon – wyniki"
date: 2021-08-03T12:00:00+01:00
description: XLII Regaty o Srebrny Dzwon 2021 zakończone! Nerwów było niemało. Na starcie stanęło 17 łodzi. Wyniki, podziękowania i gratulacje.
bg: "/images/dzwon2021/DSC05987.webp"
bgthumb: "/images/dzwon2021/DSC05987-thumb.webp"
draft: false
---

## Ahoj!
XLII Regaty o **Srebrny Dzwon 2021** zakończone!

Nerwów było niemało, prognozy pogody sprawdzane kilka razy dziennie i nawet plan awaryjny był, gdyby Neptun postanowił mocniej dmuchnąć. “Rada mędrców” słuszną decyzje podjęła puszczając wyścig wcześniej, bo wiaterek szybko wzmagał. Rozsądną decyzją było założenie jednego czy dwóch refów, co nie wszyscy uczynili, łącznie z piszącym te słowa.

{{< lightbox full="/images/dzwon2021/DSC05987.webp" thumbnail="/images/dzwon2021/DSC05987-thumb.webp" alt="">}}

Na starcie stanęło 17 łodzi w tym takie, które rzadko do Kołobrzegu zawijają, jak superregatowa maszyna – Fujimo 4 czy niemiecki kolega na dość nietypowej łodzi – TRI4FUN. A żeglarze dojechali z całej niemal Polski – Kraków, Trójmiasto, Poznań, Śląsk, Dziwnów i oczywiście sąsiedzi zza Odry, nie zapominając o tubylcach!

{{< lightbox full="/images/dzwon2021/DSC06021.webp" thumbnail="/images/dzwon2021/DSC06021-thumb.webp" alt="">}}

Startowaliśmy wszyscy razem (aczkolwiek łodzie podzielne były na 3 klasy) niewinną krótką halsówką w stronę główek, potem nawrotka i wzdłuż brzegu aż za Kamienny Szaniec przyjemnym baksztagiem, niemniej dało się odczuć, że płyniemy coraz szybciej… Tam boja zwrotna i z powrotem do główek. Żarty skończyły się – wiatr już w porywach 6B i długa halsówka. Chyba nikt suchy nie został…

Drobne awarie niestety były ale 15 łodzi na metę dotarło. Był w planach 2 bieg ale nawet statek komisji regatowej na tyle wybujało, że postanowilśmy na tym zakończyć.

## Wyniki
A wyniki przedstawiają się o tak:

### Jachty do 8 metrów długości
1. Difur – sternik Wojtek Kalamon (znowu?…)
1. TRI4FUN – sternik Thomas Maciejowski
1. Papuga – sternik Gabrysia Antos
### Jachty od 8,01 od 10 metrów
1. Jonica – sternik Darek Mierzwa
1. Azyl – sternik Krzysztof Bocianowski
1. Beau4 – sternik Agnieszka Kramarczyk
### Krążowniki powyżej 10,01 metrów
1. Maxi Honey – sternik Krzysztof Stromann
1. Fujimo 4 – sternik Stanisław Lenkiewicz (na prawdę)
1. Thelma – sternik Bogdan Jałoszyński

## Podziękowania oraz gratulacje
Wielkie gratulacje dla zwycięzców, tych drugich i trzecich oraz wszystkich, którzy zdecydowali się ruszyć w morze! Dzięki! Organizacja takiej imprezy to duży wysiłek ale patrząc na efekty – warto było!

Dziękuję (kolejność przypadkowa):
- **Zarządowi, członkom i sympatykom** JKM “Joseph Conrad” – szczególne dzięki dla Łukasza Kolasy!
- [Urzędowi Miasta Kołobrzeg](https://i-kolobrzeg.pl/) za finansowe wsparcie imprezy.
- [Starostwu Powiatu Kołobrzeskiego](https://www.powiat.kolobrzeg.pl/) za ufundowanie fajnych upominków.
- [P.Z.B. “Polferries”](https://polferries.pl/) za upominki i dekorację sceny.
- **Pani Prezydent Miasta Kołobrzeg** za Honorowy Patronat nad imprezą i przemiły udział w ceremonii rozdania nagród.
- **Pani Annie Bańkowskiej** z Zarządu Woj. Zachodniopomorskiego za obecność (i to jaką!) na rozdaniu nagród.
- **Panu Arturowi Dąbkowskiemu** za ufundowanie nagród i bycie z nami.
- [Zarządowi Portu Kołobrzeg](https://zpmkolobrzeg.pl/) za organizacyjną pomoc.
- [RCK](http://rck.kolobrzeg.eu/) za udostepnienie sceny i nagłośnienie – Marek jesteś debeściak!
- [Akademii Ratownictwa](https://akademiaratownictwa.com.pl/) za jak zawsze profesjonalne wsparcie, a mieliście co robić (nie nie, nikt nie tonął!)
- Naszemu fotografowi – **Jakub Kalamon**!
- Wzorowej obsłudze sędziowskiej – **Ewa Balza i Romek Breliński**!
- Wszystkim tym, których nie wymieniłem a na to sobie zasłużyli, tych również przepraszam.

## 65-lecie powstania klubu
To jeszcze nie ostatnie atrakcje jakie JKM ” Joseph Conrad” szykuje w tym sezonie. Obchodzimy w październiku 65-lecie powstania i coś tam szykujemy, może nawet następne regaty… Szczegóły wkrótce!

I nie zapomnijcie o Regatach Trzy Perły – pierwszy weekend września: Darłowo-Ustka-Darłowo. Troszkę logistyki do ogarnięcia ale myślę, że tak fajna inicjatywa warta jest naszej obecności! Szczegóły podawać będą koledzy z Jacht Klubu Królewskiego Miasta Darłowo!

[Zapraszamy do naszej galerii gdzie możecie zobaczyć obszerną relację fotograficzną oraz film z tej imprezy!](https://klubmorski.pl/galerie/srebrny-dzwon-2021/)

Stukrotne dzięki i miłego przeglądania fotek 🙂