---
title: "Plany na rok 2021"
date: 2021-01-27T12:00:00+01:00
description: Podsumowanie roku. Możliwość umorzenia składek członkowskich za rok 2020. Dotacja KARR S.A. na I Regaty o Błękitnego Dorsza. Pełnomorski rejs szkoleniowy.
bg: "/images/misc/2021.webp"
bgthumb: "/images/misc/2021-thumb.webp"
draft: false
---

## Krótkie podsumowanie roku

Ahoj! Witam w Nowym Roku i życzyłbym Wam i sobie by lepszy był od poprzedniego! Parę żeglarskich planów zrealizować nam się jednak udało: Regaty o Srebrny Dzwon odbyły się jako jedyna żeglarska impreza w regionie, udało się również zorganizować tygodniowy rejs szkoleniowy jak też pływania na redzie. To oczywiście nie daje to pełnego zadowolenia ale biorąc pod uwagę czasy w jakich przyszło nam działać – wstydu nie było. Dziękuję za zaangażowanie. Oby 2021 okazał się łaskawszy.
Wczoraj (26.01.2021) odbyło się zebranie zarządu i kilka postanowień zapadło.

## Możliwość umorzenia składek członkowskich za rok 2020

Ze względu na ciężkie czasy zdajemy sobie sprawę, że dla niektórych z nas opłacanie składek członkowskich stało się dużym obciążeniem. Istnieje możliwość umorzenia składek za 2020 rok – prosimy o maila na info@klubmorski.pl. Byłoby pewnie najsprawiedliwiej umorzyć je wszystkim, jednakże owe składki są naszym jedynym źródłem utrzymania a stałe koszty wcale nie zmniejszają się, a wręcz przeciwnie.

## Fayna pozostaje na lądzie

Przygotowanie łódek do sezonu. Podjęliśmy decyzję, że Fayna pozostanie na lądzie, gdyż zaawansowany proces osmozy wymagać będzie większego nakładu pracy i trzeba zrobić to starannie aby łódka jeszcze parę sezonów nam służyła. Difur po wypolerowaniu i solidnym wyczyszczeniu wnętrza będzie gotowy do pływania. Nie zapominajcie o naszych armatorach – łódek zarówno do pracy jak i pływania nie zabraknie!

## Dotacja KARR S.A. na I Regaty o Błękitnego Dorsza

Otrzymaliśmy dotację z [KARR S.A.](https://karrsa.eu) na organizację ” I Regat o Błękitnego Dorsza” 15.05.2021. Postaramy się połączyć to z oficjalnym otwarciem sezonu żeglarskiego w Kołobrzegu – szykuje się fajna impreza.
Złożyliśmy również wniosek do UM Kołobrzeg o dotację na organizację “XLII Regat o Srebrny Dzwon” – nie wyobrażamy sobie byśmy nie dostali jej. Impreza odbędzie się najprawdopodobniej 10.07.2021.

## Pełnomorski rejs szkoleniowy
Wzorem poprzedniego roku chcielibyśmy zorganizować szkoleniowy rejs pełnomorski. Ze względu na koszty koniecznego czarteru, najkorzystniejszym terminem byłby początek września. W zależności od ilości chętnych zarówno termin jak i łódź pozostają sprawą otwartą.

Chciałbym żeby Difur i jakieś łódki armatorów wzięły udział w 2-3 regatach na Pomorzu Zachodnim (Regaty Unity Line), jeżeli takowe odbędą się. Musimy pokazać się, promując nasze przedsięwzięcia. Piszcie, dzwońcie!
To tak w zarysie.

Liczę na Waszą pomoc i zaangażowanie – bez tego nic się nie uda. I wiem, że nie zawiodę się!

Tymczasem trzymajcie się zdrowo!!!!
